<div>
  <p>
  Un agente deve avere una directory dedicata a Jenkins. Specificare il
  percorso a questa directory sull'agente. &Egrave; meglio utilizzare un percorso
  assoluto, come <tt>/var/jenkins</tt> o <tt>c:\jenkins</tt>.
  Questo percorso deve essere locale al computer agente. Non &egrave; necessario
  che questo percorso sia visibile dal master.
  <p>
  Gli agenti non mantengono dati importanti; tutte le configurazioni dei
  processi, i log delle compilazioni e gli artefatti sono salvati sul master,
  per cui sarebbe possibile utilizzare una directory temporanea come directory
  radice dell'agente.
  <br>
  Tuttavia, fornendo a un agente una directory che non viene eliminata al
  riavvio del computer, ad esempio, l'agente pu&ograve; eseguire il caching di dati
  come installazioni di strumenti o spazi di lavoro delle compilazioni. Ci&ograve;
  impedisce il download non necessario di strumenti o evita la necessit&agrave; di
  eseguire nuovamente il checkout del codice sorgente quando delle compilazioni
  riprendono ad essere eseguite dopo un riavvio.
  <p>
  Se si utilizza un percorso relativo, come <tt>./jenkins-agent</tt>, il
  percorso sar&agrave; relativo alla directory di lavoro fornita dal <i>Metodo di
  avvio</i>.
  <ul>
  <li>Per le utilit&agrave; di avvio per cui Jenkins controlla l'avvio del processo
  agente, come SSH, tipicamente la directory di lavoro corrente sar&agrave;
  consistente, ad es. la directory home dell'utente.</li>
  <li>Per le utilit&agrave; di avvio per cui Jenkins non ha controllo sull'avvio del
  processo agente, come agenti che comunicano in ingresso avviati dalla riga
  di comando, la directory di lavoro corrente potrebbe variare da un avvio
  all'altro dell'agente e l'utilizzo di un percorso relativo potrebbe
  rivelarsi problematico.
  <br>
  Il problema principale riscontrato con l'utilizzo dei percorsi relativi con
  gli agenti che comunicano in ingresso &egrave; la proliferazione di spazi di lavoro
  e di installazioni di strumenti non aggiornati sul computer dell'agente.
  Ci&ograve; pu&ograve; causare problemi di spazio disponibile su disco.</li>
  </ul>
</div>
