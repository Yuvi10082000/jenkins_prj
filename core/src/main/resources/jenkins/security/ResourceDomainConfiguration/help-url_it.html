<p>
    Jenkins serve molti file creati potenzialmente da utenti non affidabili, come file negli spazi di lavoro o artefatti archiviati.
    Quando non &egrave; definito alcun URL radice risorse, Jenkins servir&agrave; tali file con l'intestazione HTTP <code>Content-Security-Policy</code> ("CSP").
    Per impostazione predefinita, &egrave; impostata a un valore che disabilita molte funzionalit&agrave; Web moderne per prevenire attacchi cross-site scripting (XSS) e di altro tipo rivolti agli utenti Jenkins che accedono a tali file.
    Il valore specifico per l'intestazione CSP &egrave; configurabile dall'utente (e pu&ograve; anche essere disabilitato), ma tale operazione &egrave; un compromesso fra sicurezza e funzionalit&agrave;.
</p>
<p>
    Se l'URL radice delle risorse &egrave; definito, Jenkins rediriger&agrave; le richieste per i file di risorse creati dall'utente a URL che iniziano con l'URL configurato qui.
    Per tali URL l'intestazione CSP non sar&agrave; impostata, il che consentir&agrave; a Javascript e a funzionalit&agrave; simili di funzionare.
    Affinch&eacute; quest'opzione funzioni come desiderato, si applicano le seguenti restrizioni e considerazioni:
</p>
<ul>
    <li>L'URL radice delle risorse dev'essere un'alternativa valida all'URL radice di Jenkins affinch&eacute; le richieste siano elaborate correttamente.</li>
    <li>L'URL radice di Jenkins dev'essere impostato e dev'essere differente da quest'URL radice delle risorse (di fatto, &egrave; richiesto un nome host differente).</li>
    <li>
        Una volta impostata, Jenkins servir&agrave; le richieste per le URL risorse dall'URL radice delle risorse.
        Tutte le altre richieste riceveranno una risposta <em>HTTP 404 Not Found</em>.
    </li>
</ul>
<p>
    Una volta impostato correttamente quest'URL, Jenkins rediriger&agrave; le richieste agli spazi di lavoro, agli artefatti archiviati e a simili insiemi di contenuto solitamente generato dall'utente a URL che iniziano con l'URL radice delle risorse.
    Anzich&eacute; un percorso del tipo <code>job/NOME/ws</code>, gli URL risorse conterranno un token che codifica tale percorso, l'utente per cui &egrave; stato creato l'URL e quando &egrave; stato creato.
    Tali URL risorse consentono di accedere a file statici <em>con le credenziali</em> dell'utente per cui sono stati creati:
    se viene rimosso il permesso dell'utente di accedere a tali file, nemmeno gli URL risorse corrispondenti funzioneranno pi&ugrave;.
    <strong>Tali URL sono accessibili a chiunque senza autenticazione fino alla loro scadenza, per cui condividere tali URL equivale a condividere direttamente i file.</strong>
</p>
<h3>Considerazioni di sicurezza</h3>
<h4>Autenticazione</h4>
<p>
    Gli URL risorse non richiedono l'autenticazione (gli utenti non avranno una sessione valida per l'URL radice delle risorse).
    La condivisione di un URL risorse con un altro utente, anche con uno che non ha il permesso Jenkins Generale/Lettura, consentir&agrave; a tale utente di accedere a tali file fino alla scadenza degli URL.
</p>
<h4>Scadenza</h4>
<p>
    Gli URL risorse, per impostazione predefinita, scadono dopo 30 minuti.
    Gli URL risorse scaduti redirigeranno gli utenti agli URL Jenkins equivalenti in modo che l'utente possa autenticarsi nuovamente, se necessario, e quindi essere rediretto a un nuovo URL risorsa che sar&agrave; valido per altri 30 minuti.
    Ci&ograve; in generale sar&agrave; trasparente per l'utente se hanno una sessione Jenkins valida.
    In caso contrario, dovranno autenticarsi nuovamente su Jenkins.
    Ci&ograve; nonostante, quando si naviga in una pagina con frame HTML, come siti Javadoc, la schermata di accesso non pu&ograve; apparire in un frame.
    In tali casi, gli utenti dovranno aggiornare il frame principale per far apparire la schermata di accesso.
</p>
<p>
    Per modificare il tempo di scadenza degli URL risorse, impostare la propriet&agrave; di sistema <code>jenkins.security.ResourceDomainRootAction.validForMinutes</code> al valore desiderato in minuti.
    Un valore minore potrebbe rendere pi&ugrave; difficile utilizzare tali URL, mentre un valore maggiore aumenta la possibilit&agrave; che utenti non autorizzati ottengano l'accesso tramite URL condivisi con loro da utenti autorizzati.
</p>
<h4>Autenticit&agrave;</h4>
<p>
    Gli URL risorse codificano l'URL, l'utente per cui sono stati creati e data e ora della loro creazione.
    Inoltre, questa stringa contiene un <a href="https://en.wikipedia.org/wiki/HMAC" rel="noopener noreferrer" target="_blank">HMAC</a> per garantire l'autenticit&agrave; dell'URL.
    Ci&ograve; impedisce a un attaccante di falsificare URL che gli consentirebbero l'accesso a file di risorse con le credenziali di un altro utente.
</p>
